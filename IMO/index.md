---
layout: page
title: Kansainväliset matematiikkaolympialaiset - IMO
url: /IMO/
eleventyNavigation:
  key: IMO
  parent: kilpailut
  order: 6
description: >-
  IMO, International Mathematical Olympiad, on vuosittain järjestettävä
  lukiolaisten matematiikkakilpailu. Tällä sivulla on viimeisten kilpailujen
  tehtäviä ja ratkaisuja sekä Suomen tulostietoja.
---

## Yleistä

<abbr>IMO</abbr> (<span lang="en">International Mathematical
Olympiad</span>) sai alkunsa vuonna 1959 Romaniassa. Se on järjestetty
siitä alkaen vuosittain, mutta vuosi 1980 jäi väliin. Kilpailu on
periaatteessa vain yksilöiden välinen, mutta käytännössä joukkueiden
pistesummia vertaillaan innokkaasti.

Nykyään jokainen osallistujamaa lähettää enintään kuusi kilpailijaa,
jotka suorittavat kaksi koetta peräkkäisinä päivinä. Kumpanakin
päivänä ratkaistavana on kolme tehtävää, joista voi kustakin saada
enintään seitsemän pistettä. Enintään puolelle kilpailijoista jaetaan
kulta-, hopea- ja pronssimitaleita noin suhteessa 1 : 2 : 3\. Ne
mitalitta jääneet kilpailijat, jotka ovat ratkaisseet vähintään yhden
tehtävän seitsemän pisteen arvoisesti, saavat kunniamaininnan.

Matematiikkaolympialaisten englanninkielisiltä
[virallisilta kotisivuilta][official] löytyy paljon tietoa, mm.
kaikkien vuosien tehtävät ja melko täydelliset tulosluettelot.
Samanlaista tietoa ja erityisesti tehtävien ratkaisuja löytyy paljon
myös Serbiassa ylläpidettäviltä [The IMO Compendium][compendium]-sivuilta.
Foorumilta [Art of Problem Solving][aops] löytyy paljon
Kansainvälisiin matematiikkaolympialaisiin liittyvää aineistoa.
Myös [Viron valmennussivut][viro] sisältävät kiinnostavaa (vironkielistä)
materiaalia.

[official]: http://www.imo-official.org/
[compendium]: http://www.imomath.com/
[aops]: http://www.artofproblemsolving.com/Forum/viewforum.php?f=87
[viro]: http://www.math.olympiaadid.ut.ee

Matematiikkaolympialaisten kulkua valottaa myös kilpailijoille tarkoitettu
[käytännön opas](/kirjallisuus/kaytannon_ohjeet.pdf).

## Tehtävät ja ratkaisut

Vuosien 1959-1974 tehtävät ja ratkaisut ovat (vaikeasti) saatavilla
kirjasena Matti Lehtinen (toim.):
_Koululaisten kansainväliset matematiikkaolympialaiset_
Kirjayhtymä 1975.
Vuosien 1975-1994 tehtävät ja ratkaisut on koottu kirjaan
_Matti Lehtinen: Matematiikan olympiakirja_, Weilin+Göös 1995,
ISBN 951-35-5990-4, jota sitäkin alkaa olla hankala löytää.

Oheisista linkeistä voi myös ladata matematiikkaolympialaisten
vuosien 1959-74 [tehtävät](imot59_74.pdf) ja
[tehtävät ja ratkaisut](imor59_74.pdf) sekä vuosien 1975-94
[tehtävät](imot75_94.pdf) ja [ratkaisut](imor75_94.pdf). Erityisesti
matematiikkaolympialaisten ensimmäisten vuosien tehtävät ovat selvästi
nykyisiä helpompia ja sopivat siis hyvin kilpailumatematiikan
harjoitteluun. Vuosien 1995-2016 tehtävät ja ratkaisut voi ladata
[tästä](imokaikki.pdf) (n. 1 Mt). Myös tämän sivun lopussa oleva
taulukko sisältää linkkejä eri vuosien tehtäviin ja niiden
ratkaisuihin.

{#

### Joukkue

Vuonna 2001 Suomea edustivat Anne-Maria Ernvall, Riikka Korte, Sampo
Niskanen, Veli Peltola, Jarkko Pyy ja Tapio Rajala. Sampo Niskanen
voitti pronssimitalin 13 pisteellä.

Vuonna 2002 Suomea edustivat Miikka Heikkinen, Kaisa Matomäki, Markus
Ojala, Veli Peltola, Olli-Pentti Saira ja Niko Vuokko. Vuokko, Ojala
ja Peltola saavuttivat pronssimitalin.

Vuonna 2003 Suomea edustivat Miikka Heikkinen, Markus Ojala, Kaisa
Matomäki, Veli Peltola, Aleksi Saarela ja Niko Vuokko. Miikka
Heikkinen sai pronssimitalin.

Vuonna 2004 Suomea edustivat Lauri Ahlroth, Miika Nikula, Juho
Pakarinen, Ville Pettersson, Juuso Takalainen ja Tuomas Tuomiranta.
Lauri Ahlroth sai pronssimitalin.

Vuonna 2005 Suomea edustivat Samu Alanko, Eemeli Blåsten, Sebastian
Dumitrescu, Janne Kokkala, Ville Pettersson, ja Esa Vesalainen.
Sebastian Dumitrscu ja Ville Pettersson saivat pronssimitalin.

Vuonna 2006 Suomea edustivat Eemeli Blåsten, Sebastian Dumitrescu,
Janne Kokkala, Ville Pettersson, Jukka Sireni ja Esa Vesalainen. Esa
Vesalainen, Sebastian Dumitrescu, Ville Pettersson ja Jukka Sireni
saivat pronssimitalin.

Vuonna 2007 Suomea edustivat Sebastian Dumitrescu, Janne Junnila,
Janne Korvenpää, Erno Niemenmaa, TomÃ¡s Soto ja Esa Vesalainen.
Sebastian Dumitrescu sai hopeamitalin.

Vuonna 2008 Suomea edustivat Sylvester Eriksson-Bique, Lauri Hitruhin,
Janne Junnila, Jonatan Lehtonen, Heikki Pulkkinen ja Lasse Vekama.
Sylvester Eriksson-Bique sai pronssimitalin.

Vuonna 2009 Suomea edustivat Aleksis Koski, Konsta Lensu, Heikki
Pulkkinen, Alexey Sofiev, Topi Talvitie ja Lasse Vekama. Aleksis
Koski, Heikki Pulkkinen, Topi Talvitie ja Lasse Vekama saivat
kunniamaininnan.

Vuonna 2010 Suomea edustivat Olli Hirviniemi, Ilmari Kangasniemi,
Dimitri Kirichenko, Aleksi Korpinen, Aleksis Koski ja Topi Talvitie.
Aleksis Koski palkittiin pronssimitalilla ja Olli Hirviniemi, Ilmari
Kangasniemi, Aleksi Korpinen sekä Topi Talvitie kunniamaininnalla.

Vuonna 2011 Suomea edustivat Olli Hirviniemi, Jesse Jääsaari, Ilmari
Kangasniemi, Dimitri Kirichenko, Joni Teräväinen ja Felix Vaura. Olli
Hirviniemi palkittiin hopeamitalilla ja Ilmari Kangasniemi, Dimitri
Kirichenko sekä Felix Vaura kunniamaininnalla.


Vuonna 2014 Suomea edustivat Jere Huovinen, Mirjam Kauppila, Riku
Laakkonen, Timo Takala, Ella Tamir ja Jakob Wartiovaara. Jakob
Wartiovaara palkittiin pronssimitalilla, Riku Laakkonen ja Timo Takala
kunniamaininnalla.

Vuonna 2019 Suomea edustivat Juho Arala, Hermanni Huhtamäki, Akseli Jussinmäki, 
Olli Järviniemi, Roope Salmi ja Nerissa Shakespeare. Järviniemi palkittiin 
hopeamitalilla, Salmi pronssimitalilla sekä Arala ja Jussinmäki kunniamaininnoilla.

#}

## Menneet kilpailut

Lue olympialaisiin valmentautumisesta ja erityisesti vuoden
2018 kilpailusta [Image-lehdestä](https://www.apu.fi/artikkelit/laske-kovempaa).

Alla on tietoa menneistä kilpailuista vuodesta 1993 lähtien. 

{#
Seuraavan taulukon sarakkeessa "Suomen tulos" kerrotaan Suomen
joukkueen yhteispisteet ja sijoitus muodossa **X p. (Y./Z.)**,
missä X = pisteet, Y = sijaluku ja Z = joukkueiden lukumäärä. Lisäksi
ilmoitetaan suomalaisten saamat mitalit. On muistettava, että pieni
osa maista ei lähetä täyttä kuuden hengen joukkuetta, mikä heikentää
hieman summien vertailukelpoisuutta ja siis sijaluvun mielekkyyttä.
Joidenkin vuosien kohdalla taulukosta on linkkejä lisätietoihin.
#}

<div class="list-group">
{% for k in kilpailut %}
<div class="row kilpailut list-group-item">
<div class="col-xs-2 col-sm-1">{% if k['vuosi'] != null %}{{ k['vuosi'] | markdownify | safe }}{% endif %}</div>
<div class="col-xs-4 col-sm-2">{% if k['paikka'] != null %}{{ k['paikka'] | markdownify | safe }}{% endif %}</div>
<div class="col-xs-6 col-sm-2">{% if k['sijoitus'] != null %}{{ k['sijoitus'] | markdownify | safe }}{% endif %}</div>
<div class="clearfix visible-xs"></div>
<div class="col-xs-4 col-xs-offset-2 col-sm-1 col-sm-offset-0">{% if k['tehtavat'] != null %}{{ k['tehtavat'] | markdownify | safe }}{% endif %}</div>
<div class="col-xs-1">{% if k['ratkaisut'] != null %}{{ k['ratkaisut'] | markdownify | safe }}{% endif %}</div>
<div class="col-xs-4 col-sm-2">{% if k['muuta'] != null %}{{ k['muuta'] | markdownify | safe }}{% endif %}</div>
<div class="col-xs-4 col-sm-3">{{ k['edustajat'] | markdownify | safe }}</div>
</div>
{% endfor %}
</div>
