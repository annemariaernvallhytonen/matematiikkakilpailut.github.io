---
layout: page
title: Tampereen yliopiston matematiikkakerho
url: /kerhot/tampere/
---

Moro!

Tampereen yliopisto järjestää vuonna 2021 yläkoululaisille ja lukiolaisille
suunnatun matematiikkakerhon.


Kerho on tarkoitettu nuorille, jotka haluavat

- perehtyä matematiikan lumoavaan maailmaan
  laajemmalti, kuin mikä koulussa on mahdollista
- ratkoa kiehtovia ja haastavia tehtäviä sekä
- tutustua muihin matematiikasta kiinnostuneisiin nuoriin.

Tapaamisissa tutustutaan erilaisiin matematiikan osa-alueisiin
ja ratkotaan monentasoisia tehtäviä. Aiheet eivät vaadi paljoa esitietoja,
joten ei ole oleellista väliä, oletko seitsemännellä luokalla vai lukion abi&nbsp;&ndash;
jokaiselle löytyy jotakin.  Tärkeintä on kiinnostus ongelmanratkaisuun,
asioiden pohtimiseen, ja halu kehittää itseään.  Kerho antaa myös hyvää
valmennusta matematiikkakilpailuihin, mikäli niihin osallistuminen kiinnostaa.

Keväällä kerho kokoontuu 31.3. alkaen keskiviikkoisin kahden viikon välein
parittomilla viikoilla  klo 17&ndash;19.  Viimeinen kokoontuminen on koulun
juuri loputtua 9.6.; pandemian takia tapaamiset ovat keväällä etänä
Zoomissa.  Linkki Zoomiin lähetetään sähköpostitse ilmoittautuneille,
ilmoittautua voit
[tällä lomakkeella](https://forms.office.com/r/LvTNh3uL2Y).
Ensimmäisen kerran aiheena on väritysten hyödyntäminen
laatoitustehtävissä. Kerhotoimintaan voi lähteä mukaan myöhemminkin
eikä haittaa, vaikkei joka kerralle pääsisikään osallistumaan.

Kerhon vetäjänä toimii Tampereen yliopistolla Reijo Jaakkola
(<mailto:reijo.jaakkola(at)tuni.fi>).  Kerho järjestetään yhteistyössä Suomen
matemaattisen yhdistyksen valmennusjaoston ja MAOLin kanssa.

Tervetuloa mukaan!
