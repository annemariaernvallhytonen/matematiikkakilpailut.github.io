---
layout: page
title: Åbo Akademis matematikklubb
url: /kerhot/abo/
eleventyNavigation:
  key: abo
  parent: kerhot
  order: 0
  title: Åbo Akademi
lang: sv-FI
---

**Matteklubben fortsätter i början av september 2021!**

Välkommen till vår svenskspråkiga matematik­klubb, just du som går i åk 7-9 eller gymnasiet! Du kan åtminstone delta per video­konferens (med Zoom), så det spelar ingen roll var du bor, men vi försöker också ordna så att du kan delta på plats. På hösten 2021 ordnas i så fall hybridträffarna i Vasa.

I klubben får du bekanta dig med olika områden av matematikens fantastiska värld. Vi erbjuder roligt mattepyssel åt dig, som vill ha mera och annorlunda matematik än det som undervisas i skolan. Samtidigt kommer du i kontakt med andra matematikintresserade. 

Uppgifterna kräver inte så mycket förkunskaper, utan de handlar mera om logiskt tänkande och kreativ problem­lösning. Nyfikenhet och vilja att fundera på matematiska problem är alltså viktigare än att du kan allt från förut. Det finns allt från lätta till mycket utmanande uppgifter att välja bland. 

Klubben ger bra träning för den som vill delta i olika matematiktävlingar. Information om nationella och internationella tävlingar delas, men det går lika bra att vara med utan att tävla, bara för att matematik är så roligt! 

Klubben träffas ungefär varannan vecka, och **du kan ännu påverka vilka tider träffarna ordnas**. Det ordnas vanligen två träffar med samma tema, olika veckodagar, och man kan delta i båda träffarna om man vill och har möjlighet. Det går faktiskt också att vara med i klubben även om ingendera tiden passar, eftersom uppgifterna finns på klubbsidan hela tiden, och man kan också be om tips när som helst.

[Här finns en liten film](https://panopto.abo.fi/Panopto/Pages/Viewer.aspx?id=4336b5ea-89b2-44c8-8e46-ad2700e11f33) från våren 2021, då klubben drog igång. Alla detaljer i filmen stämmer inte, men den ger en uppfattning om klubbens verksamhet. [Här finns en artikel](https://dimensiolehti.fi/en-ny-matematikklubb-for-hela-svenskfinland/) där du också kan bekanta dig med klubben. ([Några exempel](https://abomatematiker.wordpress.com/) på hurudant jobb man kan få om man har studerat matematik.)

Fastän klubbens språk är svenska, så gör vi vårt bästa för att välkomna alla intresserade, oberoende av språk. **Klubben är gratis -- välkommen med!** Ta med din kompis också, om du vill. :) **Anmäl ditt intresse [här](https://matematikklubb.blankett.fi/)!**

**Schemat för träffarna publiceras här, sedan då de är klara.**

Kontakta oss om du undrar över något -- hoppas vi ses! 

Klubbens ledare: Mathias Wickholm, [mawickho(AT)abo.fi](mailto:mawickho(AT)abo.fi), 044 047 5050<br>
Ansvarig vid Åbo Akademi: Mikael Kurula, [mkurula(AT)abo.fi](mailto:mkurula(AT)abo.fi), 046 921 6792

Klubben ordnas av ämnet matematik vid Åbo Akademi, i samarbete med Finlands matematiska förening och MAOL.

<p align="center">
<a href="https://www.abo.fi/amnen/matematik/" style="text-decoration:none" target="_blank"><img src="https://matematiikkakilpailut.fi/kerhot/abo/%C3%85A%20logo.svg" alt="ÅAs logo" height="120"/></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="https://maol.fi/sv/framsida/" style="text-decoration:none" target="_blank"><img src="https://matematiikkakilpailut.fi/kerhot/abo/MAOL%20logo.svg" alt="MAOLs logo" height="70"/></a> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="https://www.oph.fi/sv" style="text-decoration:none" target="_blank"><img src="https://matematiikkakilpailut.fi/kerhot/abo/UBS%20finansierar.png" alt="Utbildningsstyrelens logo" height="80"/></a>
</p>
